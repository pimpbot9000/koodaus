---
title: "Algoritmit"
---

Olet varmasti kuullut algoritmeistä. Algoritmi on Wikipedia mukaan määritelty seuraavasti:
<Quote>Algoritmi on yksityiskohtainen kuvaus tai ohje siitä, miten tehtävä tai prosessi suoritetaan; jota seuraamalla voidaan ratkaista tietty ongelma.</Quote>

Periaatteessa siis voidaan ajatella että keittokirjan ohjeetkin voidaan lukea algoritmeiksi. Jos puhutaan ohjelmoinnista yksinkertainen if-else -lauseenkin voidaan
tulkita olevan algoritmi, tai oikeastaan minkä tahansa ohjelman, sillä jokainen ohjelmahan on "<em>yksityiskohtainen kuvaus tai ohje siitä, miten tehtävä tai prosessi suoritetaan</em>".

<Obs>
Käytännössä algoritmeilla tarkoitetaan jonkinlaista nokkelaa tapaa ratkaista jokin ongelma toistamalla jotain samaa proseduuria uudestaan ja uudestaan.
Ehkä parhaiten yksinkertaista algoritmia kuvaa tilanne, jossa opettaja sanoo "Avaa kirja sivulta 58".
<br/><br/>
 

Miten toimit tilanteessa? Yksinkertaisin tapa on tietysti alkaa selaamaan kirjaa alusta kunnes päädyt sivulle 58. Tämä on algoritmi, mutta ei kovin tehokas sellainen.
Useimmiten algoritmin tulee suoriutua tehtävästä mahdollisimman nopeasti. Kuvittele että HSL:n reittihaku kokeilisi kaikki mahdolliset bussireitit, ennenkuin osaisi ehdottaa nopeinta
vaihtoehtoa. Tähän kuluisi Helsingin kokoisessa joukkoliikennesysteemissä tietokoneeltakin aivan liian pitkän aika! Algoritmin siis tulee olla nokkela, jotta
algoritmin suorittamiseen kuluisi mahdollisimman lyhyt aika.


Toinen tapa löytää oikea aukeama on toimia seuraavasti:

* Avaa kirja about puolesta välistä.
* Jos aukeaman sivunumero on liian iso, avaa kirja uudestaan aikaisempien sivujen puolesta välistä.
* Jos aukeaman sivunumero on liian pieni, avaa kirja uudestaan jälkimmäisten sivujen puolesta välistä.

Toistamalla edellistä algoritmia päädyt oikealle sivulle / aukeamalla suhteellisen nopeasti, nopeammin kuin jos selaisit kirjaa aloittaen ensimmäiseltä sivulta.

Edellisellä algoritmilla itseasiassa nimikin, nimeltä puolitushaku (Binary search algorithm).
</Obs>

Tässä osiossa ohjelmoimme muutaman yksinkertaisen algoritmin.

<Segment title="1. Isoimman luvun etsiminen listasta">
Ehkä yksinkertaisin algoritmi (ja joka luokitellaan "oikeaksi" algoritmiksi) on isoimman tai pienimmän luvun etsiminen listasta.
Alla on toteutettu kyseinen algoritmi s.e. se etsii listan isoimman luvun. Algoritmi toimii seuraavasti:  


* Olkoon "suurin tähän mennessä nähty luku" <code>max_value</code>. Jos kaikki listan luvut ovat positiivisia asetetaan tämän arvoksi 0 (eli luku, joka on pienempi 
kuin mikä tahansa listan luku).
* Käydään läpi jokainen listan luku ja suoritetaan seuraava operaatio: Jos tämänhetkinen luku (<code>x</code>) on suurempi kuin "suurin tähän
mennessä nähty luku" (<code>max_value</code>) asetetaan muuttujan <code>max_value</code> arvoksi muuttujan <code>x</code> arvo. 

<Trinket id="b73ba4628c" height="300"/>

<Task> 1.1</Task>
Muokkaa ohjelmaa siten että se etsii listan pienimmän luvun. Ensimmäisenä tietysti nimetään muuttuja <code>max_value</code> uudestaan (<code>min_value</code>). Pohdi tarkkaan mikä
nyt asetetaan muuttujan <code>min_value</code> alkuperäiseksi arvoksi.
</Segment>

<Segment title="2. Listan lukujen summa">
Tyypillä on 100 € rahaa. Tyyppi on tehnyt ostoslistan, johon hän on merkinnyt niiden tuotteiden hinnan, jotka hän aikoo ostaa Alepasta.
Tyyppi ei halua laskea päässä kuinka paljon hänellä jää rahaa jäljelle. Tätä varten hän kirjoittaa Python-kielisen sovelluksen, joka löytyy alta.
<Obs>
Tarkastellaan rivin 6 käskyä. Käsky suoritetaan (oikealta vasemmalle) seuraavasti:

* Muuttujan <code>money</code> arvosta vähennetään muuttujan <code>x</code> arvo
* Saatu arvo asetetaan muuttujan <code>money</code> (uudeksi) arvoksi.

Edellinen toistetaan jokaiselle listan luvulle, joten saamme selville kuinka paljon rahaa jäi jäljelle.
</Obs>

<Trinket id="88d75f3113" height="300"/>

<Task>2.1</Task>
Muokkaa ohjelmaa siten, että se laskee kuinka paljon ostokset maksavat yhteensä.

<Task>2.2</Task>
Tee sovellus, joka laskee lukujen <InlineMath>1,2,3,4,...,999,1000</InlineMath> summan. Alla olevalla koodinpätkällä pääset alkuun. Kokeile ensin ajaa ohjelma, jossa saat käsityksen siitä,
miten <code>range</code>-funktio toimii. Vastaukseksi pitäisi tulla <InlineMath>500500</InlineMath>.

<Trinket id="123c5b848e" height="300"/>

<Task>2.3</Task>
Tee sovellus, joka laskuu lukujen 1, 2, 3, 4, ... , <code>n</code> tulon, jossa <code>n</code> on käyttäjän syöttämä luku. Käytä <code>for</code>-simulkkaa
ja <code>range</code>-funktiota.

<Obs>
Tämän kaltainen laskutoimitus on kenties sinulle tuttu, jos olet matematiikan tunnilla laskenut kombinaatioiden lukumääriä.
</Obs>

<Trinket id="df422540af" height="300"/>
</Segment>

<Segment title="3. Tietyn alkion lukumäärä listassa">
<Task>3.1</Task>
Tee sovellus, joka laskee kuinka monta kakkosta on listassa.
<Trinket id="4eb1edbca2" height="300"/>

<Task>3.2</Task>
Tee sovellus, joka laskee kuinka monta parillista lukua listassa on. Tarvitset tässä modulo-laskutoimitusta, joka laskee ala-asteelta tutun jakojäännöksen. 
Esimerkiksi laskutoimituksen <Code>9 % 3</Code> tulos on <code>0</code>, sillä kun 9 jaetaan luvulla 3, jakojäännös on 0. Laskutoimituksen <Code>8 % 3</Code> tulos
 taasen on <code>2</code>, sillä jako ei mene tasan.
<Task>3.3</Task>
Muuta sovellusta siten että se laskeekin kuinka monta paritonta lukua listassa on.
</Segment>

<Segment title="4. Neliöjuuri ja kuutiojuuri">
Tiettyjen lukujen neliöjuuren päässä laskeminen on helppoa: tämä perustuu kertotaulun ulkoaosaamiseen. Esimerkiksi luvun <InlineMath>36</InlineMath> neliöjuuri on <InlineMath>6</InlineMath>, sillä <InlineMath>3\cdot 3 = 9</InlineMath>.
Ongelmat tulevat vastaan kun pitää laskea neliöjuuri silloin, kun vastausta ei löydykään kertotaulusta. Esimerkiksi luvun <InlineMath>2</InlineMath> neliöjuuri on <InlineMath>1.41421356237...</InlineMath>.
<br/><br/>
Tällaisissa tilanteissa neliöjuuri lasketaan jonkinlaisen algoritmin avulla. Algoritmeja on useampia ja alla on esimerkkinä yksinkertainen algoritmi, jonka periaatteen
ymmärtäminen ei vaadi suurta ponnistelua. Esimerkkinä on luvun 2 neliöjuuren laskeminen.

1. Todetaan aluksi että neliöjuuren täytyy olla jossain välillä <InlineMath>0...2</InlineMath>.
1. Lasketaan lukujen <InlineMath>0</InlineMath> ja <InlineMath>2</InlineMath> keskiarvo joka on <InlineMath>1.5</InlineMath>
1. Lasketaan <InlineMath>1.5 \cdot 1.5 = 2.25</InlineMath>. Luku <InlineMath>1.5</InlineMath> on siis liian suuri ollakseen luvun <InlineMath>2</InlineMath> neliöjuuri.
1. Luvun <InlineMath>2</InlineMath> neliöjuuri on siis pienempi kuin <InlineMath>1.5</InlineMath> ja suurempi kuin <InlineMath>0</InlineMath>.
1. Lasketaan lukujen <InlineMath>0</InlineMath> ja <InlineMath>1.5</InlineMath> keskiarvo, joka on <InlineMath>0.75</InlineMath>.
1. Lasketaan <InlineMath>0.75 \cdot 0.75 = 0.5625</InlineMath>. Luku <InlineMath>0.5625</InlineMath> on siis liian pieni ollakseen luvun <InlineMath>2</InlineMath> neliöjuuri.
1. Luvun <InlineMath>2</InlineMath> neliöjuuri on siis pienempi kuin <InlineMath>1.5</InlineMath> ja suurempi kuin <InlineMath>0.5625</InlineMath>.
1. Tätä jatketaan kunnes saadaan tarpeeksi hyvä likiarvo.

Jos et pysynyt perässä piirrä lukusuora ja käy vaiheet uudelleen läpi. Ja kyllä, kyseessä oli binäärihaku, joka mainittiin aivan alussa kirjaesimerkin tapauksessa.

### 4.1
Alla on koodi jossa on kikkailun vuoksi tehty kurssin loppuun rekursiivinen algoritmi (funktio, joka kutsuu itse itseään!) neliöjuuren laskemiseksi edellä kuvatulla tavalla. Muuta ohjelmaa siten,
että se laskeekin kuutiojuuren neliöjuuren sijasta. Huomaa että koodiin tarvitsee tehdä ihan vain pikkiriikkinen muutos!
<Obs>
Jaa mikä ihmeen kuutiojuuri?? Esimerkiksi, luvun <InlineMath>8</InlineMath> kuutiojuuri on <InlineMath>2</InlineMath>, sillä <InlineMath>2 \cdot 2 \cdot 2 = 8</InlineMath>.
</Obs>
<Trinket id="4003451995" height="500"/>
</Segment>
