---
title: "Ehtolauseet"
---

Ehtolauseiden avulla ohjelma voi suorittaa vaihtoehtoisia asioita riippuen siitä onko jokin ehto tosi vai epätosi. Python-ohjelmointikielessä
ehtolauseita laaditaan if - else if - else -rakenteen avulla. Tässä osiossa tutustutaan ehtolauseiden käyttöön.

<Segment title="1. if-else">
Alla oleva ohjelma lukee käyttäjältä syötteen (merkkijono), jonka arvo sijoitetaan muuttujaan `name`. Syötteen lukemisen jälkeen tapahtuu
seuraavaa:

* Jos (`if`) muuttujan `name` arvo on yhtäsuuri kuin `Tuomas` tulostuu teksti "You're awesome!"
* ... muuten (`else`) tulostuu teksti "meh..." 

Testaa ohjelmaa eri syötteillä! Jos mielestäsi joku muu kuin Tuomas on awesome muokkaa koodia mieleiseksesi. Testaa myös onko isolla alkukirjaimella merkitystä

<Obs>
Huomaathan koodissa olevat puolipisteet, sekä sisennykset riveillä 7 ja 9. Sisennys tehdään tabulaattorinäppäimellä!
</Obs>

<Trinket id="46f8fc5788" height="300"/>

<Obs>
Huomasit kenties että if-lauseessa oli yhtäsuuruusmerkkinä <Code>==</Code>. Nyt täytyy ehdottomasti pysähtyä selventämään eräs tärkeä asia:

* <Code>=</Code> on <em>sijoitusoperaattori</em>, jota käytetään kun muuttujalle asetetaan arvo.
* <Code>==</Code> on <em>yhtäsuuruusmerkki</em>, jota käytetään <em>ehtolauseissa</em>, kuten edellisessä koodiesimerkissä.

Huomaa että jälkimmäinen tapa käyttää yhtäsuuruusmerkkejä vastaa matematiikan yhtäsuuruusmerkkiä.
</Obs>

<Obs>
Vertailuoperaattorit:

* yhtäsuuri kuin: <Code>==</Code> 
* pienempi kuin:<Code>&lt;</Code> 
* suurempi kuin: <Code>&gt;</Code> 
* eri suuri kuin: <Code>!=</Code> 
* pienempi tai yhtäsuuri kuin: <Code>&lt;=</Code> 
* suurempi tai yhtäsuuri kuin: <Code>&gt;=</Code> 

</Obs>

### 1.1
Laajenna alla olevaa ohjelmaa siten, että käytät if-else -rakennetta seuravasti:

* Jos käyttäjän syöttämä luku on suurempi tai yhtäsuuri kuin 0 tulostuu teksti `positiivinen luku`
* muuten tulostuu teksti `negatiivinen luku`.

Huomaa että funktio <code>read_int</code> lukee syötteenä kokonaisluvun. Testaa ohjelmaa positiivisella ja negatiivisella luvulla, sekä nollalla.

<Trinket id="cb6b4e6668" height="250"/>

### 1.2
Muokkaa ohjelmaa siten, että se pyytää kaksi kokonaislukua käyttäjältä, laskee lukujen summan ja tulostaa tekstin `sata tai yli` tai `alle sata`,
riippuen lukujen summasta.

</Segment>

<Segment title="2. Useita vaihtoehtoja: If - else if - else">
Jos vaihtoehtoja on useita käytetään <b>if - else if - else</b> -rakennetta. Tutkaile ensin alla olevaa koodiesimerkkiä, miten kyseistä ehtolauserakennetta käytetään. Tässä vielä seikkaperäiset ohjeet:

* Ensimmäisenä tulee aina `if`
* Jos vaihtoehtoja on useita läiskytetään aina uusi `elif` jokaista uutta ehtoa varten (`elif` on lyhenne sanoista "else if").
* `if`:n ja `elif`:n tapauksessa tulee aina ehto esim. <Code>if nimi == "Tuomas":</Code>, <Code>elif x &lt; 10:</Code> tai  <Code>elif y != 6:</Code>
* Lopuksi laitetaan `else`, joka tarkoittaa "jokin muu kuin ylläolevat". Tähän ei tule ehtoa. 

Testaa alla olevaa ohjelmaa eri syötteillä. Toimiiko se niinkuin ajattelisit sen toimivan?
<Obs>
Huomaathan koodissa olevat puolipisteet, sekä sisennykset riveillä 7, 9, 11 ja 13. Sisennys tehdään tabulaattorinäppäimellä!
</Obs>

<Trinket id="47acb869c0" height="300"/>

<Obs>
Rakenteesta voidaan jättää kokonaan <code>else</code> pois ja joissain tilanteissa riittää pelkkä yksittäinen <code>if</code>.
</Obs>

### 2.1
Lisää yllä olevaan esimerkkiin vielä yksi ehto eli `elif`

### 2.2

Kokeile ottaa `else`-osio pois ja testaa ohjelman toimintaa

### 2.3
Linnanmäen Taiga-laite on 140-195 cm pituisille. Tee seuraavanlainen ohjelma:

* Ohjelma lukee pituuden käyttäjältä (funktion `read_int` avulla, siis ilman yksikköä)
* Jos pituus on alle 140 cm tulostuu teksti `olet liian lyhyt`.
* Jos tulos on suurempi kuin 195 cm tulostuu teksti `olet liian pitkä`.
* ... muutoin tulostuu teksti `tervetuloa Taigaan!`.

<Trinket id="9d9bee5d81" height="300"/>

### 2.4
Tee ohjelma, joka toimii seuraavasti  

* Ohjelma lukee kouluarvosanan käyttäjältä (funktio `read_int`).
* Jos arvosana on 9 tai 10 tulostuu teksti `hyvä!`.
* Jos arvosana on kahdeksikko tai siitä alaspäin tulostuu teksti `ok`.
* Jos arvosana on 4 tulostuu teksti `hylätty`.

Toteuta ohjelma vaikkapa ylläolevaan Linnanmäki-koodipohjaan.

<Obs>
Tehtävä ei olekaan niin helppo miltä näyttää! Joissain tilanteissa tulee miettiä tarkkaan ehtolauseiden järjestys. Jos ehtolauseet kirjoitetaan
tehtävänannossa olevaan järjestykseen, ohjelma ei koskaan tulosta tekstiä <code>hylätty</code>. Pohdi miksi ei ja korjaa sovellus niin että ohjelma
toimii oikein.
</Obs>

### 2.5
Tehdään "laskin", joka osaa kaksi eri laskutoimitusta, plus- ja kertolaskun ja kertoo meille laskutoimituksen tuloksen. Alla on valmis pohja, jota voit täydentää.
<Trinket id="0dc64f2228" height="400"/>

### 2.6
Lisää laskimeen vielä miinus- ja jakolasku
</Segment>

<Segment title="3. Loogiset operaattorit">
Usein ehtolauseen tapauksessa tarvitaan useampi ehto. Esimerkiksi alla oleva koodinpätkä lukee syöttäjältä luvun ja tarkistaa onko luku välillä 100-200.

<Trinket id="353446be0e" height="300"/>

Ohjelma siis tarkistaa onko luku suurempi tai yhtäsuuri kuin 100 <b>ja</b> pienempi tai yhtäsuuri kuin 200.
<Obs>
Loogisia operaattoreita on kolme:

* <Code>and</Code> molempien (tai siis kaikkien) ehtojen tulee olla voimassa.
* <Code>or</Code> jommankumman (tai siis jonkin) ehdon tulee olla voimassa
* <Code>not</Code> ehdon <b>ei</b> tule olla voimassa.

</Obs>

### 3.1

Täydennä alla olevaa ohjelmakoodia siten, että se kertoo käyttäjän syötteen perusteella pääseekö käyttäjä Linnanmäen Kahvikuppikaruselliin.
<Trinket id="fad5cd809e" height="350"/>

</Segment>