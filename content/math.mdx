---
title: "6. Hieman matikkaa"
slug: "math"
---

Tässä osiossa teemme hieman matematiikkaa Pythonin avulla aiemmin opittujen asioiden avulla. Koodaamisen kautta kertaamme muutamia matematiikkaa liittyviä asioita. Käytämme
mm. prosenttilaskua, Pythagoraan lausetta, teemme funktioita kappaleen tilavuuden laskemiseksi ja selviääpä sellainenkin asia kuin mikä on Manhattan-etäisyys.

<Segment title="1. Ympyrälieriön ja pallon tilavuus">

### 1.1
Täydennä alla olevaa sovellusta seuraavasti:

* Funktion `volume_cylinder` tulee laskea ympyrälieriön tilavuus.
* Ohjelman tulee kysyä käyttäjältä ympyrälieriön tilavuus ja korkeus ja ympyrälieriön tilavuus lasketaan funktion avulla.
* Muista lopuksi käyttää `print`-käskyä tulostaaksesi vastauksen.

<Trinket id="80ec6b493b" height="350"/>


### 1.2
Täydennä ylläolevassa koodissa funktiota `volume_sphere`, jolle annetaan argumentiksi pallon ympärysmitta (`c`) ja joka laskee pallon tilavuuden.

</Segment>

<Segment title="2. Prosenttilaskua">

### 2.1
Tee alla olevaan pohjaan ohjelma joka laskee esimerkiksi että kuinka paljon on 21 % luvusta 750. Ohjelma kysyy näitä lukuja käyttäjältä. Voit käyttää joko `read_int` tai `read_float` funktiota syötteiden lukemiseksi.

### 2.2
Tee ohjelma joka pyytää syötteenä kaksi eri lukua, tuotteen hinnan ja alennusprosentin. Ohjelman tulee laskea

* alennus (euroina)
* tuotteen alennettu hinta


<Trinket id="97e8e92056" height="350"/>

### 2.3
Tee ohjelma lukee käyttäjältä kaksi lukua: "ennen" ja "jälkeen". Ohjelman tulee laskea kuinka monta prosenttia luku muuttui.

### 2.4
Muuta edellistä koodia siten, että se tulostaa esim. `luku kasvoi 10 %` tai `luku pieneni 15 %` tapauksesta riippuen.

<Obs>

Tämän voi toteuttaa esimerkiksi käyttämällä itseisarvofunktiota `abs`. Itseisarvofunktio toimii siten, että jos sille annetaan argumentiksi negatiivinen luku (esimerkiksi `-3`) se
muuttaa luvun positiiviseksi (`3`). Positiivinen luku pysyy ennallaan.

</Obs>
</Segment>

<Segment title="3. Pythagoraan lause">

### 3.1

Laajenna alla olevaa sovellusta seuraavasti:


* Ohjelman tulee kysyy käyttäjältä toisenkin kateetin pituus ja tallentaa tämä muuttujaan `kateetti2`.
* Funktion `hypotenuusa` tulee laskea hypotenuusan pituus ja palauttaa tämä arvo.
* Käyttäjän syötteiden avulla lasketaan hypotenuusan pituus käyttämällä funktiota `hypotenuusa`
* Lopuksi hypotenuusan pituus tulostetaan `print`-käskyn avulla 

<Obs>

Käytämme tällä kertaa `read_float` funktiota, jolloin käyttäjä voi halutessaan syöttää joko kokonaisluvun tai desimaaliluvun. Huomaa että
desimaalierottimena on piste (näin: `2.5`) eikä pilkku (ei näin: `2,5`)

</Obs>

<Trinket id="f78f142beb" height="400"/>
</Segment>

<Segment title="4. Kahden pisteen välinen etäisyys">
Jos tunnetaan kahden pisteen koordinaatit, pisteiden välinen etäisyys voidaan laskea Pythagoraan lauseen avulla. Tämä lienee kaikista eniten käytetty
pythagoraan lauseen sovellus koko maailmankaikkeudessa.

<Obs>

Tällä kertaa käytössämme on funktio `read_coord`, joka osaa lukea koordinaatteja jotka on annettu joko muodossa `1,2` tai `(1,2)`. Käytämme
myös hieman erikoista "destrukturointisijoitusoperaatiota", jonka voi bongata riviltä 8. Emme syvenny tähän sen tarkemmin, mutta näyttää siltä, että
rivillä 8 sijoitetaan arvot yhtä aikaa kahteen eri muuttujan arvoon!

</Obs>

Aivan ensimmäiseksi, testaa ohjelman toimintaa antamalla syötteeksi jokin koordinaatti. Ohjelman tulisi tulostaa erikseen syöttämäsi koordinaatin x- ja y-koordinaatit.
<Trinket id="40bf843ca7" height="400"/>

### 4.1
Laajenna ohjelmaa siten, että se lukee käyttäjältä myös toisen pisteen koordinaatit. Annan näille vaikka nimet `x2` ja `y2`.

### 4.2
Nyt kun ohjelma lukee kahden pisteen koordinaatti, koodistele tietokone laskemaan pisteiden välinen etäisyys

### 4.3
Tee lopuksi funktio, jonka avulla pisteiden välinen etäisyys lasketaan. Huomaa että funktiolle tulee antaa 4 eri arvoa argumenttina!
</Segment>

<Segment title="5. Manhattan-etäisyys">

Oletko käynyt New Yorkissa tai jopa niinkin eksoottisessa paikassa kuin Helsingin keskustassa? Pythagoraan lauseen avulla voidaan laskea kahden pisteen välinen etäisyys
"linnuntietä" pitkin, mutta kaupungeissa emme voi tietenkään liikkua linnuntietä pitkin.

### 5.1
Googlaa mitä Manhattan-etäisyys tarkoittaa ja pohdi miten tämä lasketaan kahden koordinaatin avulla.

### 5.2
Muokkaa alla olevaa koodia siten, että funktio `manhattan_distance` laskee ja palauttaa kahden pisteen välisen Manhattan-etäisyyden arvon. Käytä funktiota
hyväksi siten, että sen avulla lasketaan käyttäjän syöttämien koordinaattien Manhattan-etäisyys.

Tässä tarvitaan itseisarvofunktiota `abs`.

<Obs>

Pohdi mihin itseisarvofunktiota `abs` tarvitaan Manhattan-etäisyyden laskemisessa? Miksi Pythagoraan lauseen tapauksessa ei tarvita itseisarvoa?

</Obs>

<Trinket id="640b2f64a1" height="400"/>
</Segment>

