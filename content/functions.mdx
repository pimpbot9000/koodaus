---
title: "Funktiot"
---


<Segment title="1. Eka funktio">
Mikä funktio ohjelmointikielessä oikein on? Tyypillisesti funktio on samanlainen kuin matematiikassa: funktiolle syötetään jokin arvo
tai arvoja ("input") ja näiden arvojen avulla lasketaan jotain ja pullautetaan tulos ulos ("output").
Alla olevassa esimerkissä on määritelty funktio nimeltä <code>summa</code> jolle voidaan syöttää inputtina kaksi lukua <code>x</code> ja <code>y</code>.
Funktio laskee lukujen <code>x</code> ja <code>y</code> summan ja pullauttaa tämän ulos.

<Obs>
Virallinen termi ulos pullauttamiselle on "palauttaa arvo", tästä syystä
Pythonissa käytetään <code>return</code> nimistä käskyä funktioissa.
</Obs>

<Obs>
<code>def</code> tulee sanasta <em>define</em> eli "määrittele". Huomaa myös sisennys rivillä 2. Sisennys kertoo Pythonissa mitkä käskyt ovat
osa funktiota. Sisennys tehdään tabulaattori-näppäimen avulla. Tabulaattori on Caps Lock -näppäimen yläpuolella. Mikä on sitten Caps Lock näppäin? No, se 
on tietysti tabulaattorin alapuolella!</Obs>
<br />
<Trinket id="9fb9364433" height="400"/>

<Obs>
Edellisessä on syytä kiinnittää huomiota riviin 5, jossa on käsky <Code>summa(3, 5)</Code>. Koska kyseessä on sijoitusoperaatio, käsky on syytä taas ajatella "oikealta vasemmalle":

***

* Funktiokutsu ```summa(3, 5)``` laskee lukujen 3 ja 5 summan ja palauttaa summan arvon.
* Palautettu arvo sijoitetaan muuttujaan <code>tulos</code>

</Obs>

Seuraavaksi rohkeasti kokeilemaan omien funktioiden laadintaa! Testaa laatimiesi funktioden toimintaa <code>print</code> käskyn avulla.

### 1.1

Nimeä funktio uudestaan ja anna sille nimi <code>tulo</code> ja muokkaa funktiota siten että se laskee lukujen <code>x</code> ja <code>y</code> tulon
ja palauttaa tulon arvon.

### 1.2

Luo uusi funktio, joka laskee kolmen inputtina eli *argumenttina* annetun luvun summan. 

### 1.3

Luo uusi funktio, joka laskee kolmen argumenttina annetun luvun tulon.
</Segment>

<Segment title="2. Matematiikasta tuttuja funktioita">

Muista seuraavissa tehtävissä testata laatimiesi funktioiden toimintaa <code>print</code>-käskyn avulla.
<Trinket id="6952c692bc" height="300"/>

### 2.1

Luo funktio nimeltä <code>piiri</code>, jolle syötetään säteen <code>r</code> pituus. Funktion tulee laskea ympyrän kehän pituus.
<Obs>Huom! Koodiin on valmiiksi lisätty käsky <Code>from math import sqrt, pi</Code> joten käytössäsi on muuttuja <code>pi</code> (pii) ja funktio <code>sqrt</code> eli neliöjuuri.</Obs>

### 2.2

Luo funktio nimeltä <code>pinta_ala</code>, jolle syötetään säteen <code>r</code> pituus. Funktion tulee laskea ympyrän pinta-ala.

### 2.3

Luo funktio nimeltä <code>hypotenuusa</code>, jolle annetaan inputtina kaksi eri lukua <code>a</code> ja <code>b</code>, jotka ovat suorakulmaisen
kolmion kateettien pituudet. Funktion tulee laskea hypotenuusan pituus.
</Segment>

<Segment title="3. Funktio ilman paluuarvoa">

Matematiikassa funktio palauttaa aina jonkin arvon. Ohjelmointikielissä voidaan myös laatia funktioita, jotka eivät palauta mitään arvoja.
Alla on esimerkki tällaisesta funktiosta, joka ei palauta mitään arvoa, vaan ainoastaan tulostaa tekstiä.

<Trinket id="7190f5e043" height="300"/>

<Obs>Koska Python-ohjelmointikielellä laaditun funktion ei välttämättä tarvitse palauttaa mitään arvoa, kaikki Python-kielellä laaditut funktiot eivät ole funktioita samassa mielessä kuin
matematiikassa.
</Obs>

### 3.1

Luo funktio nimeltä <code>greeter2</code> jolle syötetään kaksi eri muuttujan arvoa ```first_name``` ja ```last_name```. Funktio ei palauta
mitään arvoja vaan sen sijasta tulostaa muuttujien arvojen avulla esimerkiksi seuraavanlaisen tekstin:

```Hyvää iltapäivää Oliver Stark. Voinko kutsua sinua etunimelläsi Oliver?```

### 3.2

<Obs>
Jos funktiolle ei syötetä arvoja, tällöin funktio määritelmässä täytyy kuitenkin olla sulkeet, mutta sulkeiden sisälle ei laiteta mitään, esim.
seuraavasti:<br />
<Code>def oma_funktio():</Code><br />
</Obs>
Luo funktio jolle ei syötetä mitään arvoa. Funktio ainoastaan tulostaa tekstin <code>moi!</code>.

</Segment>
